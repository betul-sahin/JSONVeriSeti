[
  {
  "isim": "Hotteok (호떡)",
  "malzemeler": "160 gr un
1 çay kaşığı tuz
1 tatlı kaşığı kuru maya
1 tatlı kaşığı şeker
150 ml ılık süt
30 gr esmer şeker
2 yemek kaşığı kuruyemiş (tercihe göre; fındık ,fıstık, badem, ceviz vb.)
1 yemek kaşığı tarçın",
  "yapilisi": "İlk olarak bir kabın içerisine unu alın. Unun içerisine tuzu, şekeri ve mayayı ekleyin. Tuz, şeker ve mayayı un ile iyi şekilde karıştırın. Daha sonra ılık olan sütü yavaş yavaş karışıma ekleyin. Hamuru iyi bir şekilde yoğurun.

Hamurun üzerini kapatın ve bu şekilde hamuru 30-40 dakika boyunca dinlendirin. İsterseniz güneş altında dinlendirebilirsiniz. Bu şekilde hamurunuz daha da pofuduk olacaktır.

Tarçın, esmer şeker ve kuruyemişleri beraber karıştırın. Ben ceviz ve badem kullandım. Sizde kendi tercihinize göre başka kuru yemişler kullanabilirsiniz.

Hamurun elimize yapışmaması ve daha iyi şekil verebilmemiz için yağ kullanın. Küçük bir kaseye yağ koyun ve hamuru almadan önce elinizi biraz yağlayın.

Hamurdan avuç içi kadar parçalar alin ve içerisine karışımı doldurun. Daha sonra elinizle tekrar yuvarlayarak birleştirin. Ben bu ölçülerle 6 adet Hotteok (호떡) çıkacaktir. Siz isterseniz daha büyük veya daha küçük şekillerde yapabilirsiniz.

Tavaya biraz yağ ekleyin ve yağı ısıtın. Isıttığınız yağda Hotteok (호떡)’ları kızartmaya başlayabilirsiniz. Kızaran taraf esmerleşmeye başladığında hemen ters çevirin ve üzerinden bastırın. İki tarafı da kızarana kadar bu şekilde pişirin.



",
  "gorsel": "https://raw.githubusercontent.com/betul-sahin/JSONVeriSeti/main/hotteok.jpg"
  },
    {
  "isim": "Mandu (만두)",
  "malzemeler": "300 gr un
2 çay kaşığı tuz
1 su bardağı su
200 gr kıyma
1 adet kabak
50 gr lahana
1 adet soğan
4-5 diş sarımsak
1 adet yumurta
2 yemek kaşığı soya sou
1 çay kaşığı karabiber",
  "yapilisi": "İlk olarak hamurumuzu yapıyoruz. Çünkü hamurun dinlenmesi gerekmektedir. 300 gr unun içerisine 1 çay kaşığı tuzu ekliyoruz ve karıştırıyoruz. Daha sonra 1 bardak suyu yavaş yavaş una yedirerek ekliyoruz.
Hamurun içerisindeki topaklanmalar gidene kadar hamuru yoğuruyoruz. Yoğurduğumuz hamurun üzerini kapatarak buzdolabında 1.5 saat bekletiyoruz.
Hamur buzdolabında dinlenirken biz sebzeleri doğruyoruz. Bütün sebzeleri küçük küçük doğruyoruz. Mantarda kullanabilirsiniz.
Doğradığımız sebzelerin içerisine 2 yemek kaşığı soya sosu, 1 çay kaşığı tuz ve 1 çay kaşığı karabiberi ilave ediyoruz. Kıymayı da ekleyerek hepsini beraber karıştırmaya başlıyoruz. Elinizle karıştırırken kıvam aldığını fark edersiniz. Sebzeler yumuşamaya başlamış ve etle ile bütünleşiyordur.
Son olarak 1 adet yumurta kırıyoruz kıyma karışımına ve karıştırıyoruz.
Buzdolabında dinlendirdiğimiz hamuru alıyoruz ve 10 dakika elimizde tekrar yoğuruyoruz. Hamur tamamen pürüzsüz ve güzel bir kıvam alacaktır.
Hamuru ilk olarak eşit parçalara ayırıyoruz. Daha sonra bu parçaları yuvarlak ve ince şekilde açıyoruz. Hamuru açarken un veya nişasta kullanabilirsiniz. Açtığımız hamurları 15-20 dakika tekrar dinlenmesi için üzerini kapatarak bekletebilirsiniz. (Bez veya tülbent ile kapatınız)
Açtığımız hamurların içerisine kıyma karışımını koyuyoruz.
Benim yaptığım şekil hamurun içerisine kıyma karışımı koy daha sonra yarım ay şeklinde kapat ve son olarak uçlarından birleştir.
Önemli bir nokta ise hamurun içerisine kıymayı karışımını koymadan önce, hamuru elinizle esnetiniz. Bu şekilde hamurunuz daha ince ve büyük olacaktır.
Ben yiyebileceğim kadarını buharda pişirdim. Kalan manduları derin dondurucuya koydum. Buharda pişirirken aparatın üstüne manduların altına pazı yaprağı koydum. Siz isterseniz başka bir sebze yaprağı veya tülbent kullanabilirsiniz.
10-12 dakika boyunca buharda pişirmediniz yeterli olacaktır. İsterseniz yanına sos yapabilirsiniz beraber yemek için. Sos yapmak için soya sosu, sirke, kırmızı biber , susam yağı ve şeker kullanabilirsiniz. Genellikle Kore’de bu tarz sos ile servis edilmektedir.",
  "gorsel": "https://raw.githubusercontent.com/betul-sahin/JSONVeriSeti/main/mandu.jpg"
  },
    {
  "isim": "Bibimbap (비빔밥)",
  "malzemeler": "2 bağ ıspanak
1 adet havuç
4 adet mantar
1 adet kabak
1 su bardağı pirinç
100 gr et
1 avuç içi kadar soya filizi
1 adet yumurta
4 yemek kaşığı susam yağı
2 yemek kaşığı soya sosu
1 çay kaşığı tuz
1 tatlı kaşığı gochujang",
  "yapilisi": "1 su bardağı pirinci 1.5 su bardağı su ile kısık ateşte pişiriniz.
Etleri ince jülyen şeklinde doğruyoruz. Ispanakları güzel şekilde temizleyip dallarına ayırıyoruz. Mantarları normal dilimler halinde doğruyoruz. Havuç ve kabağı ince jülyenler şekilde kesiyoruz.
Tavaya 1 yemek kaşığı yağ ekleyip ısıtıyoruz. Daha sonra etleri ekleyip alt üst ettikten sonra 2 yemek kaşığı soya sosu ve çok az tuz ekliyoruz. Bu şekilde 3-4 dakika pişirmemiz yeterli olacaktır. Et kullanmanız size kalmış bir tercihtir. Bibimbap, vejeteryanların etsiz tercih edebileceği harika bir pirinç kasesidir aynı zamanda.
Bir tencereye su ekleyiniz ve bu suyu kaynatınız. Kaynayan suyun içine dal ıspanaklarınızı ekleyiniz. Bu şekilde 2 dakika su içinde kalması yeterli olacaktır. Daha sonra ıspanakları soğuk su ile yıkayınız ve suyunu iyice süzünüz. İsterseniz ıspanakları çeşnilendirebilirsiniz. Susam yağı ve sarımsak kullanabilirsiniz. Ben çeşnilendirmedim. Daha sonra üzerine susam yağı ekleyeceğim için.
Doğradığımız sebzeleri tek tek soteliyoruz. Tavanın içerisine 1 yemek kaşığı yağ ekliyoruz ve bu yağı ısıtıyoruz. Daha sonra 2-3 dakika sebzeleri sotelememiz yeterli olacaktır.
Haşlanmış pirincin içerisine 3 yemek kaşığı susam yağı ekliyoruz ve karıştırıyoruz.
1 adet yumurtayı tavada göz şeklinde pişiriyoruz son olarak. Hazırlaması aşamalı ama oldukça lezzetli bir yemek Bibimbap.
Son olarak hepsini aynı tabakta birleştirme zamanı. Önce pirincimizi kasemize alıyoruz. Daha sonra sebzelerimizi ve etimizi pirincin üzerine yerleştiriyoruz. Göz olarak pişirdiğimiz yumurtayı da en üste yerleştiriyoruz. Çeşnilendirmek için 1 yemek kaşığı susam yağını tabağımızın üzerinde gezdiriyoruz. Kendi zevkinize göre gochujang miktarını ayarlayıp, tabağımıza ekliyoruz. Ve son dokunuşumuz susam tanelerini tabağımıza serpiştiriyoruz.

Afiyet Olsun 🙂",
  "gorsel": "https://raw.githubusercontent.com/betul-sahin/JSONVeriSeti/main/bibimbap.jpg"
  },
    {
  "isim": "Ramyeon (라면)",
  "malzemeler": "2 adet Ramyeon eriştesi
2 bardak tavuk suyu (sebze suyu, et suyu veya dashi)
1 bardak su
100-200 gr tavuk eti
2 adet mantar
Yeşil soğan ve sarımsak dalları (isteğe bağlı)
1 parmak büyüklüğünde pırasa (isteğe bağlı)
2 yemek kaşığı soya sosu
1 çay kaşığı nane
2 çay kaşığı pul biber
1 çay kaşığı kurutulmuş sarımsak
2 çay kaşığı kurutulmuş soğan",
  "yapilisi": "Tavuk etlerinizi dilimleyiniz. İsterseniz et kullanabilirsiniz veya sevdiğiniz başka bir sebzeyi.
Tavaya biraz ekleyiniz ve ıstınız. Daha sonra tavuk etlerini soya sosu ile beraber pişiriniz.
2 bardak tavuk suyu ve 1 bardak suyu tencereye ekleyiniz. İçerisine 1 çay kaşığı nane, 2 çay kaşığı pul biberi, 2 çay kaşığı kurutulmuş soğan ve 1 çay kaşığı kurutulmuş sarımsağı ekliyoruz.

Tavuk ve sebzelerin köklerini kaynatarak evde tavuk suyu yaptım ve onu kullandım. Sizde kendi tavuk suyunuzu bu şekilde yapıp buzdolabında saklayabilirsiniz.
Kurutulmuş soğan ve sarımsağı evde kendiniz rahat şekilde yapabilirsiniz. Sarımsakları ve soğanları rendeleyiniz daha sonra fırında kıtırlaşana kadar pişiriniz. ( 100 derecede)
Mantar, pırasa, yeşil soğan ve sarımsak dallarını doğrayınız.
Doğradığınız mantarları tavukların yanında 2-3 dakika pişiriniz.
Tavuk suyu ve baharatlar ile kaynayan tencerenin içerisine 2 adet Ramyeon eriştelerinizi ekleyiniz. 5-6 dakika pişirmek yeterli olacaktır.
Daha sonra eriştelerimizi kaseye alıyoruz. Üzerine pişen mantar ve tavukları ekliyoruz. Son olarakta pırasa, yeşil soğan ve sarımsak dallarını yerleştiriyoruz.

Afiyet Olsun 🙂",
  "gorsel": "https://raw.githubusercontent.com/betul-sahin/JSONVeriSeti/main/ramyeon.jpg"
  },
    {
  "isim": "Gamja-hotdog (감자핫도그)",
  "malzemeler": "4 adet sosis
1 adet büyük boy patates
150 gr un
2 yemek kaşığı kuru maya
1 su bardağına yakın su
50 gr ekmek kırıntısı veya panko
1 çay kaşığı tuz
Üzeri için şeker, ketçap, mayonez vb.",
  "yapilisi": "Öncelik olarak su kaynatınız. Kaynamış suyu biraz soğumasını bekleyiniz. Yaklaşık 1 su bardağı ılık suyun içerisine 2 yemek kaşığı kuru maya ekleyiniz ve karıştırınız. 2-3 dakika sonra yavaş yavaş 150 gr unu ekleyin ve topaklanmaması için iyice karıştırınız. Son olarak 1 çay kaşığı tuz ekleyiniz ve son kez karıştırınız.
Hamurunuzun üzerini kapatarak 1 saat mayalanmasını bekleyiniz.
Patatesi küp küp doğrayınız ve kaynayan suda 2 dakika pişiriniz. Bu şekilde yaptığınızda patates nişastasını kaybedecek ve kızartıldığında daha çıtır olacaktır.
Şimdi sırası ile sosisleri ilk önce hamurun içersine daldırıyoruz ve tamamen sosislerin üzerini hamurla kaplıyorsunuz. Daha sonra patateslere daldırıyoruz. Hamurun üzerine patates yapışıyor. Son olarak da ekmek kırıntısını üzerine serpiştiriyoruz.
Tavaya sosisleri rahat şekilde kızartacak kadar yağ ekleyiniz. Yağı ısıttıktan sonra sosisleri pişirmeye başlayabilirsiniz. Üzerine şeker serpiştiriniz ve istediğiniz sosları ekleyerek lezzetlendirebilirsiniz. Afiyet Olsun 🙂",
  "gorsel": "https://raw.githubusercontent.com/betul-sahin/JSONVeriSeti/main/hotdog.jpg"
  },
    {
  "isim": "Bibimguksu (비빔국수)",
  "malzemeler": "30 gr mor lahana
30 gr havuç
1 adet normal boy salatalık
15 gr marul
15 gr turp
100 gr soba eriştesi
2 yemek kaşığı doğranmış kimchi
1 yemek kaşığı gochujang
1 yemek kaşığı mirin
1 yemek kaşığı soya sosu
1 yemek kaşığı bal
1 tatlı kaşığı şeker
1 yemek kaşığı susam yağı",
  "yapilisi": "Sosu ilk olarak hazırlamaya başlıyoruz. Gochujang, mirin, soya sosu, bal, şeker ve susam yağını beraber karıştırıyoruz. İsterseniz sarımsak ekleyebilirsiniz.
Bu tarz hazırladığınız soslar, erişte yemeklerinde çok popülerdir.
Kaynamış suyun içerisine soba eriştelerini ekliyoruz ve yaklaşık 3-4 dakika pişiriyoruz. Daha sonra eriştileri soğuk suda yıkıyor ve suyunu tamamen süzüyoruz.

Soba eriştesi, karabuğday unundan yapılmaktadır. Online alışveriş sitelerinden temin edebilirsiniz. 🙂
Bütün sebzeleri ince jülyen şeklinde doğruyoruz. Soba eriştesini, hazırladığımız sos ve kimchi ile buluşturma vakti.
İlk olarak sos ve erişteyi iyice birbirine yedirin. Daha sonra kimchileri ekleyebilirsiniz. Bu şekilde sebzeler eklenmeden bile oldukça lezzetli bir erişte.
Son olarak sebzeleri ekleyiniz ve servis ediniz. Üzerine susam ekleyebilirsiniz.",
  "gorsel": "https://raw.githubusercontent.com/betul-sahin/JSONVeriSeti/main/bibimguksu.jpg"
  },
    {
  "isim": "Baesuk (배숙)",
  "malzemeler": "1 adet armut (büyük)
15 gr taze zencefil
2 yemek kaşığı şeker
Karabiber topları
3 bardak su
Çam fıstığı (tercihen)",
  "yapilisi": "Benim kullandığım armut deveci olarak bilinmektedir. Özü oldukça sert bir armut. Armudun bütün kabukları soyuyoruz. Daha sonra dilimlere ayırıyoruz.
Dilimlere ayırdığımız armutlara karabiber tanelerini yerleştiriyoruz. İsterseniz bir çubuk yardımı ile delik açıp daha sonra karabiber toplarını koyabilirsiniz. Oldukça sağlam şekilde yapmaya çalışın çünkü kaynarken karabiber topları suyun içerisine düşüyor. Bu bir sorun mu peki, tabi ki hayır. 🙂
Zencefilleri de soyup ince ince doğruyoruz.
3 bardak suyu tencereye ekliyoruz ve zencefilleri içerisine atıyoruz. 10 dakika boyunca kaynatıyoruz.
Kaynayan karışımın içerisine 2 yemek kaşığı şekeri ve armutları ilave ediyoruz. Hepsini 7-8 dakika boyunca yeniden kaynatıyoruz.
Karışımı 2-3 saat beklettikten sonra içebilirsiniz. İsterseniz sıcak şekilde de tüketebilirsiniz.

Kore’de Baesuk (배숙) tarifini başka şekilde de yapıyorlar. Armudun içerisi oyuluyor. İçine bal, zencefil, hünnap ve çam fıstığı gibi malzemeler eklenip, armut buharda pişiriliyor. Görsel olarak bir şölen diyebilir. Bu linkten görebilirsiniz. 🙂
Servis ederken üzerine çam fıstığı ekleyebilirsiniz. Bu sizin tercihinize kalmıştır.

Armut kabuklarını kurutup yulaf ezmelerinin içerisine karıştırmayı seviyorum. Aynı şekilde zencefil kabuklarını bitki çaylarımın içerisine ekliyorum. Bilmiyorum siz sever misiniz ama ben toprak tadı aldığım şeyleri daha çok seviyorum. Ağaç kabukları ve sapları gibi şeyler bana yağmuru, toprak kokusunu e toprak tadını hatırlatıyor. Bu tarifte oluşturduğum 113 gr atığı bu şekilde değerlendireceğim.",
  "gorsel": "https://raw.githubusercontent.com/betul-sahin/JSONVeriSeti/main/baesuk.jpg"
  },
    {
  "isim": "Kimbap (김밥)",
  "malzemeler": "Yarım su bardağı pirinç
1 havuç
1 salatalık
1 bağ ıspanak
1 adet yumurta
1-2 adet danmuji
Yosun
Susam yağı",
  "yapilisi": "İlk olarak yarım su bardağı pirinci 1 su bardağı suyu ekleyerek kısık ateşte pişiriniz. Ağzını açmadan ve en kısık ateşte pişirdiğinizde pirinçlerin tane tane olduğunu ve iyi şekilde pişmiş olduğunu göreceksiniz.

Havuçları ve salatalıkları jülyen şekilde doğrayınız. Havuçları 2-3 dakika yağ ile birlikte kavurunuz. Ispanakları su kaynadıktan sonra ekleyiniz ve 2-3 dakika kaynamış suyun içerisinde kalmak yeterli olacaktır. Daha sonra ıspanakları soğuk su içerisine atınız ve ıspanakların suyunu iyice sıkınız.
Pişen pirincin içerisine 2 yemek kaşığı susam yağı ekleyiniz. Aynı şekilde ıspanakların içine 1 yemek kaşığı susam yağı ve tuz ekleyerek karıştırınız.
Yukarıdaki malzemeler hakkındaki resimde 2 yumurta görüyorsunuz ve ama 1 yumurta yeterli olacaktır. Tavayı önce ısıtın ve daha sonra 2 yemek kaşığı yağ ekleyiniz. Yumurtayı iyice çırpınız. Daha sonra tavaya ilave edip omlet gibi pişirin. Pişen yumurtayı rulo yapınız ve resimdeki gibi kesiniz.
Kullanacağınız yosunun iki tarafını biraz tava içerisinde ısıtınız. Isıttığınız yosunun iki tarafını susam yağı ile yağlayınız.
Pirinçleri ilk katman olarak yosunun üzerine yayınız. Daha sonra malzemelerinizi ekleyiniz.
Rulo yaparken aparat kullanmadığım için tamamen güzel Kimbap şekli yapamadım. Ama siz elde yapacak iseniz benim gibi yosunun sonuna doğru 2 parmaklık bir alana pirinç eklemeyin ve orası boş kalsın. Bu şekilde rulo yaptığınızda görüntü güzel olacaktır.

Herkese Afiyet Olsun 🙂
",
  "gorsel": "https://raw.githubusercontent.com/betul-sahin/JSONVeriSeti/main/kimbap.jpg"
  },
    {
  "isim": "Tteokbokki (떡볶이)",
  "malzemeler": "100 gr pirinç unu
Yarım su bardağı su
1 tatlı kaşığı dashi
3 yemek kaşığı gochujang
1 yemek kaşığı pul biber
1 yemek kaşığı şeker
1 yemek kaşığı soya sosu
1 adet soğan
1 tatlı kaşığı ezilmiş sarımsak
Yeşil soğan ve susam ( tercihen)",
  "yapilisi": "100 gr pirinç unu ve yarım su bardağı suyu karıştırınız.
Daha sonra tencere içine buhar aparatı yerleştiriniz. Pirinç hamurunun altına tülbent veya bez kullanabilirsiniz. Tencerenin kapağını da kapatarak kısık ateşte 30-40 dakika pişirmeniz yeterli olacaktır. Bu sefer pişirirken ara sıra kapağı açarak pirinç hamurunu bıçak ile kestim bir kaç part. Bu şekilde buhar hamurun içine kadar iyice girebiliyor.

Size alternatif olarak bir Youtube kanalı önermek istiyorum. Bu videoda başka pirinç hamurunun yapılışını adım adım izleyebilirsiniz. Bence bu tarifte oldukça başarılı.
Buharda pişen pirinç hamurlarını yaklaşık 15 dakika boyunca yağlı kağıt arasında yoğurdum. Göreceksiniz ki bu şekilde pirinç hamuru o kadar soft ve sakız gibi oluyor ki.
Daha sonra hamurdan rulo yapın ve bu rulodan küçük parçalar olarak pirinç hamurlarınızı kesiniz.
1 tatlı kaşığı Dashi’yi, 3 su bardağı su ile beraber kaynatınız. Alternatif olarak et suyu, tavuk suyu veya sebze suyu kullanabilirsiniz. Veya balık sosu da tercih edilebilir.
Kaynayan karışımın içerisine 3 yemek kaşığı gochujang, 1 yemek kaşığı pul biber, 1 yemek kaşığı şeker, 1 yemek kaşığı soya sosu, 1 adet soğan ve 1 tatlı kaşığı ezilmiş sarımsak ekleyerek hepsini 5-6 dakika boyunca pişiriniz.
Daha sonra pirinç keklerini ilave ediniz. (Pirinç keklerininiz eğer buzdolabında donmuş şekilde ise 10 dakika su içinde bekleterek sosa ilave ediniz. Eğer benim gibi yeni yaptıysanız suda bekletmenize gerek yok.)
Hepsini beraber 5-6 dakika pişirmeniz yeterli olacaktır.
Lüften gochucang ve pul biberin acılık derecesine göre miktarları kendiniz ayarlayınız.

Afiyet Olsun 🙂",
  "gorsel": "https://raw.githubusercontent.com/betul-sahin/JSONVeriSeti/main/tteokbokki.jpg"
  },
    {
  "isim": "Salatalık Kimchi",
  "malzemeler": "2 adet salatalık
1 yemek kaşığı tuz
2 adet küçük havuç
12-14 adet sarımsak ve yeşil soğan dalları
KİMCHİ SOSU İÇİN
2 yemek kaşığı pul biber
1 yemek kaşığı sarımsak
1 yemek kaşığı elma veya armut
1 yemek kaşığı bal veya şeker
1 yemek kaşığı balık sosu
1 tatlı kaşığı zencefil",
  "yapilisi": "Kimchi yapımında tuz ile fermente edilmiş bebek karides saeujeot (새우젓) kullanılır. Tamamen geleneksel kimchi tadını bu şekilde yakalanır. Bunun yerine balık sosu kullanabiliriz. Eğer evde kendiniz saeujeot yapmak isterseniz, buraya link bırakıyorum.
Salatalıkları istediğiniz şekilde kesebilirsiniz. Kestiğiniz salatalıkların üzerine 1 yemek kaşığı tuz ilave ediniz. 1 kere karıştırmanız yeterli olacaktır. Yaklaşık 20 dakika bu şekilde bekletiniz.
İkinci adım olarak sosu hazırlayalım. 2 yemek kaşığı pul biber, 1 yemek kaşığı sarımsak, 1 yemek kaşığı elma veya armut, 1 yemek kaşığı bal veya şeker, 1 yemek kaşığı balık sosu ve 1 tatlı kaşığı zencefili karıştıralım. Elma, sarımsak ve zencefili ezebilirsiniz. Ben ezmedim, doğradım.
Bekleyen salatalıkların üzerine hazırladığımız sosu ekleyin ve iyi şekilde karıştırın.
Havuçları, yeşil soğan dallarını ve sarımsak dallarını doğrayarak ilave ediniz. Yeşil soğanları ve sarımsakları saksıda evin içinde yetiştiriyorum. Bence sizde saksıda yetiştirmeye başlamalısınız.

Yaptığımız salatalık kimchisini 7 gün içerisinde tüketmenizi tavsiye ediyorum. Afiyet Olsun 🙂",
  "gorsel": "https://raw.githubusercontent.com/betul-sahin/JSONVeriSeti/main/kimchi.jpg"
  },
    {
  "isim": "Sebzeli Krep (야채전)",
  "malzemeler": "3-4 adet yeşil soğan
1 adet pırasa
1 adet kabak
1 adet tatlı patates
1-2 adet mantar
1 adet yeşil biber
KARIŞIM İÇİN
100 gr un
1 çay kaşığı tuz
Yaklaşık 1 su bardağı su
SOS İÇİN
1 yemek kaşığı soya sosu
1 yemek kaşığı sirke
1 çay kaşığı kırmızı pul biber
1 çay kaşığı susam",
  "yapilisi": "Bütün sebzeleri ince jülyen şekilde kesin. Yeşil soğan ve biberi normal şekilde doğrayabilirsiniz. Tatlı patates yerine normal patates kullanabilirsiniz.

Sebzelerden arta kalan kabuk ve materyalleri kaynatarak sebze suyu yapabilirsiniz. Veya kurutup parçalayarak bitkilerinizin topraklarına karıştırabilirsiniz. Bitkileriniz için iyi bir besin takviyesi olacaktır.
Bütün malzemeleri doğradıktan sonra derin bir kasede un,tuz ve su ekleyerek karıştırınız. Benim karışımım katıydı. Siz kendinize göre ayarlayabilirsiniz.
Tavanızı önce ocakta ısıtınız. Daha sonra 3-4 yemek kaşığı yağ ekleyiniz. Yağ da ısındıktan sonra hazırladığınız karışımdan krep şeklinde tavaya yayınız. Altı tamamen kızarana kadar çevirme işlemi yapmayınız. Ben mantarlı üzerine ekledim yani unlu karışımın içine karıştırmadım ilk başta. Sizde bu şekilde yapabilirsiniz. Ter çevirdikten sonra tavaya biraz daha yağ ekledim çünkü çıtır çıtır olmasını istedim.
Son olarak sos için olan malzemeleri beraber karıştırın. İsterseniz miktarı ölçülere göre arttıra bilirsiniz. Kesinlikle sos ve krep beraber çok lezzetli. Kolay bir tarif ve gerçekten yediğiniz zaman daha çok yemek isteyeceksiniz.

Kore Krepleri hakkında daha çok bilgi almak için buraya tıklayınız.

Herkese Afiyet Olsun 🙂",
  "gorsel": "https://raw.githubusercontent.com/betul-sahin/JSONVeriSeti/main/pajeon.jpg"
  }

]
